---
layout: post
title: ইতিহাস
tag: Fiction
---

-তুই যা-ই বলিস, মানুষ খুন! তাও এভাবে! এটা মেনে নেওয়া যায় না। After all this is a civilized society, this is 21st century!

-21st centuryতে মানুষ মারা যাবে না? এটা কি বাইবেলের নিউ ভার্শন?

-তুই কি বলতে চাস? এভাবে মানুষ মারাটা acceptable?

-তুই কেন মনে করিস আমার গ্রহণযোগ্যতার মাপকাঠিতে "civilized society"র কিছু যাবে আসবে?

-কিন্তু তোর তো একটা opinion আছে, তাই না? থাকা উচিত!

-তোরটা কি? জীবহত্যা মহাপাপ আর জগতের সকল প্রাণি সুখি হোক? নাকি Imagine there's no heaven?

-ভালো কথা তোর কখনোই ভালো লাগে না। আর লেননকে নিয়ে খোঁচা না দিলে তো তোর পেটের ভাত হজম হয় না। বিদ্যার উড়োজাহাজ তুমি, গ্যাসোলিনের অভাবে আমার ঘরে বসে আছো!

-opinion দেওয়ার আগেই তো নকআউট পাঞ্চ দেওয়া শুরু করলি। Opinion দিলে তো 21st century ভুলে ভুঁড়ি ফাঁসিয়ে দিবি।

-ফাঁসিয়ে দেওয়াই তো উচিত।

-বলছিস? সেটা acceptable?

-দেখ, কথার খেল খেলিস না।

-কথা আমার খেলা নয় বন্ধুবর, কথা আমার পেশা। শব্দ আমার জীবিকা।

-চাপাবাজি রাখ। পেশাই যদি হয় তো বল, এভাবে লোকটাকে মারা কি ঠিক হলো? এতে কার কি উপকার হলো? ধর্মের? সমাজের?

-পেশার দোহাই যখন দিলি তখন তো মুখ খুলতেই হয়। যদিও মুখের চে কান চোখ আর মগজ খুলে রাখতেই আমার ভালো লাগে।

-তোর RJ হওয়া উচিত। প্রচুর নাম কামাবি, প্রচুর মেয়ে পটাবি।

-কথা আমার পেশা হতে পারে আসিফ। কিন্তু আমি কথা বেচি না। আমি কথা দিয়ে কিনি।

-মুড়িকে puffed rice বলছিস, এই তো? কথা কাটাস না, সিরিয়াসলি বল।

-যদি বলতেই হয় তো বলব, Charlie munger বলেছেন,

>I’m not entitled to have an opinion unless I can state the arguments against my position better than the people who are in opposition. I think that I am qualified to speak only when I’ve reached that state.

-তো?

-তাই আমি আমার নগন্য Opinion কে সাইডে রেখে এর বিপরীত opinionকে নেড়েচেড়ে দেখি। I play the devil's advocate and my friend that is quite some fun.

-Escapist!

-বলছিস?

-বলব না?

-Exactly my point!

-কী?

-এই যে, নিজের Opinionকে প্রশ্ন করা।

-মানে?

-আরে, এই যে তুই আমাকে Escapist বলে আবার বললি বলব না? এটাই তো দরকার।

-তুই আর তোর উচ্চমার্গীয় কথা।

-আন্টি এত ভালো রাঁধে, সারাজীবন তোকে এত খাওয়াল। শুধু যদি ছোটবেলায় আয়োডিন লবণ ঠিকমতো খাওয়াতো!

-তোর সাথে কথা বললে মনে হয় নিজের মগজে ঘুষি মারছি। তুই একটা অত্যাচার।

-তো যা বলছিলাম। আমি প্রশ্ন করি। চারপাশকে। এই ঘটনাগুলোকে। আমার মতামতগুলোকে।

-তো? প্রশ্ন করেই শেষ?

-উত্তর তো তখনই আসবে যখন প্রশ্ন আসবে। আর ঠিক উত্তরের জন্য ঠিক প্রশ্নটা করা চাই, দাদা! আমরা প্রশ্ন করতে ভুলে গেছি, বুঝলি? টিভি যা বলে তাই শুনি। পেপার যা লেখে তাই মানি। অনেকটা হোজ্জার মতো, বিবি তুমিই ঠিক।

-পেয়াজের খোসার মতো কথা বলছেন দাদা মাইরি।

-চোপাটা বন্ধ করে শুনলে তবেই না খোসা ছাড়াবে।

-এই করলাম।

-তো বিবি তুমিই ঠিকের চক্কর থেকে বেরিয়ে আয়। প্রশ্ন কর। Opinion দিস না।

-মানে, একটা লোককে কেউ লেখালেখির জন্য মেরে ফেলবে আর আমি প্রশ্ন করব?

-আলবত! প্রশ্ন না করলে উত্তর পাবি কোথা থেকে গান্ডু? লেখালেখির জন্যই যদি মেরে থাকে তো কেন মারতে হবে? কারা বলে মারতে হবে? এগুলো জিজ্ঞেস করেছিস? ইসলামে এসব নেই বলে তোয়ালেতে মুখ মুছে বসে পড়লি। আরে তোর ইসলামে নেই বলে তো আর কারো ইসলামে নেই এমন না? তোর পিসিতে বাংলা ছবি নেই বলে কারও পিসিতে সাকিব খান নেই? Opinion আমাদের অন্ধ করে দেয়। আগে দরকার প্রশ্নের লেজার লাইট, তারপর  উত্তরের ফ্ল্যাশ লাইট। আর তারপর সবার শেষে opinion এর ambient light যাতে সবকিছু দেখা যায় সবকিছুর মতো করে।

-তা কার ইসলামে আছে?

-মারামারি ইসলামে কেন সব ধর্ম আর মতেই আছে। আসলে Necessary violence সব সমাজেই দরকার। কেন রাজাকারের ফাঁসি চাইতে শাহবাগে তো গিয়েছিলি ঠিকই।

-দেখ, জামাতের সুরে কথা বলবি না।

-লেব্বাবা, এজন্যই তো প্রশ্ন করি Opinion দেই না। তোর কাছে সেটা নৈতিকভাবে গ্রহণযোগ্য তেমনি অন্য কারো কাছে অন্য কোনো কিছু তো গ্রহণযোগ্য হতে পারে, পারে না?

-কারো কাছে গ্রহণযোগ্য হলেই তো সেটা সত্য হয়ে যায় না।

-তাই তো সত্য জানতে হলে প্রশ্ন করা দরকার। তোর মতকে। তার মতকেও। প্রশ্ন করা দরকার, কেন এক হাতের দূরের একটা মানুষ কাঁটাতারের জন্য ভারতের হয়ে যায়? আমার শত্রু হয়ে যায়? কেন আমার দাদা অখন্ড ভারতের, বাবা পাকিস্তানের আর আমি বাংলাদেশের নাগরিক হয়ে যাই?

-আচ্ছা তারপর বল।

-বলছি যে, মারামারি দোষনীয় হোক আর প্রশংসনীয়, খুনোখুনি সব যুগেই ছিল, আছে, থাকবে। তাই কোনটা Necessary violence আর কোনটা evil violence সেটা বুঝতে প্রশ্ন করা জরুরী। আর এখন আমার বাসায় যাওয়াটা জরুরী।

-কথাটা শেষ করে যা।

-আমার কথা তো শেষ। এখন তোর প্রশ্ন করার পালা। তোর সব opinionকে। তোর সব Lyricগুলোকে। গেলাম। যাওয়ার আগে আমার opinionটা বলেই যাই,

>The discomfort of being uncertain is preferable to the certainty of being wrong.


দরজা লাগিয়ে এসে কপাল থেকে চুল সরিয়ে গিটারে হাত রাখল আসিফ। পিসির playlist এ আর্টসেল বাজছে।

>আজ আমি আলোছায়া আজ আমি অন্ধকার

>সময়ের হারানো পথে আজ ভেঙেছে ঘুম চেতনার।

>পৃথিবীর কোলাহল নির্জনে আপসের এ বেঁচে থাকা

>পেছনে ফেলে ইতিহাস যাবে না ভাঙা চার দেয়াল...

গিটার সরিয়ে রেখে বালিশে মাথা রাখল আসিফ। ভাবতে হবে নতুন করে। প্রশ্ন করতে হবে। অনেক কিছুকে।
