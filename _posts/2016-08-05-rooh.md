---
layout: post
title: রুহের যত্ন
tag: Around Islam
---



>It’s not about ‘to be’, it’s about ‘to become’

গতকালের চে আজ যদি ভালো না হয় , তাহলে সে নফস বড় দুর্ভাগা! হায়!! দিন, মাস, বছর কেটে যাচ্ছে উন্নতি তো দূরের কথা, যাচ্ছি নিচের দিকে।

  >“আর আপনার রব যখন ফেরেশতাদেরকে বললেন, আমি পচা কাদা থেকে তৈরী বিশুষ্ক ঠনঠনে মাটি দ্বারা সৃষ্ট একটি মানব জাতির পত্তন করব।অতঃপর যখন তাকে ঠিকঠাক করে নেব এবং তাতে রূহ দেব, তখন তোমরা তার সামনে সিজদায় পড়ে যেয়ো।”
  (হিজর, ১৫:২৮-২৯)



রুহ দেওয়ার আগে যা কাদামাটির ছাঁচ, রুহ দেওয়ার পর সেটাকে সিজদাহর আদেশ দেওয়া হলো ফেরেশতাদের, অথচ তারা তৈরি নূর দিয়ে! কীসে কাদামাটিকে নূরের সিজদার যোগ্য  করল? রুহ! তাই মানুষের মূল্য তো রুহানি জগতেই, কাদামাটির পৃথিবীর মানদণ্ডে নয়।

রুহের যত্নে কি করা?

- **চোখে চোখে রাখা**

>Allah should not – must not – find me where He prohibited me to be, and He must not miss me where He ordered me to be.

এই *me* শুধু কাদামাটির *me* নয়, অন্তরের *me*, রুহানী *me* ও বটে। ঘর ভাঙতে ঘর বাঁধে- এমন অনুভূতিগুলো যেন অন্তরে ঘর না বাঁধে। সুপাত্রে ঘৃণা, অপাত্রে ভালোবাসা। অন্ধ করে দেওয়া রাগ, চোখ ধাঁধানো মোহ। লোক দেখানো কাজ, নিজকে প্রবোধ দেওয়া ভাঁজ। সন্তুষ্টির খরা, আত্মতুষ্টির প্লাবন। নেতৃত্বের আকাঙ্ক্ষা, হিংসার জিঘাংসা। আকাশচুম্বী দম্ভ। অহংকার, অহংকার, অহংকার। কি বাসা বাঁধেনি এই কাদামাটির ভেতরে? কি বাসা বাঁধছে? চোখে চোখে রাখুন।

- **মুখে তালা দেওয়া**

হায় জিভ! ধ্বংসের অতল তলে ছুঁড়ে ফেলা জিভ। অন্তরে পলেস্তারা লেপে দেওয়া জিভ। পলেস্তারা জিভেই লাগুক। তাতে অন্তরের আস্তর কিছু যদি খসে।

- **যিকর, যিকর, যিকর**

অন্তর থেকে ঠোঁট, ঠোঁট থেকে অন্তর। যিকর, যিকর, যিকর।

- **দু’আ**

দু’আ-ই ইবাদাত। কিপ আস্কিং।

- **আখিরাতের খেয়াল**

কবর যিয়ারত করুন। আখিরাতের কথা মনে রাখুন। দুনিয়ার স্রোত যেন ভাসিয়ে না নেয়। তীরে ফেরার যাত্রা শুরু হোক আর্তি দিয়ে,

>“ইয়া আল্লাহ! আমি কাঁদছি। আমি দেউলিয়া, আমি অসুস্থ। আমি উদ্ধত, দাম্ভিক। লোককে দেখাই, নিজেকে ধোঁকা দেই। আমি অসন্তুষ্ট, রাগে অন্ধ। আমি এই সবই জানি। আমি আর লুকাতে চাই না।
ইয়া আল্লাহ, আমার অন্তরকে ধুয়ে দিন। ঘষে-মেজে দিন। শুদ্ধ করে দিন। আমার অন্তরকে আমার অনাচার থেকে মুক্ত করে দিন। ইয়া আল্লাহ! আমার অপরাধের শিকলগুলো আমার অন্তর থেকে খুলে দিন, আমার বিষে নীল অনুভূতিগুলো থেকে আমাকে আরোগ্য দিন। প্লিজ! আমাকে সাহায্য করুন…”

*শাইখ মুখতার মাঘরাওয়ির এই লিখা থেকে http://almadinainstitute.org/blog/how-do-i-care-for-my-soul-part-one/*
