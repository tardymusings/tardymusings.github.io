---
layout: post
title: সুখ বিষয়ক হাইপোথিসিস
tag: Reflections
---

সুখ কি এবং কেন? কীভাবে পাওয়া যেতে পারে এ নিয়ে বিস্তর লেখালেখি আছে। সেই জ্ঞানসমুদ্রে এক মগ পানি দান করা যাক।

**একটা মানুষের কাজকর্ম তার লালিত মূল্যবোধের যতটা অনুগামী হবে সুখের মাত্রা তার সমানুপাতিক হবে।**


 চুরি করে অনেক বড়লোক হওয়া গেলেও চোরের সাধারণ সচেতনতা থেকেও চুরিকে সে নৈতিক দৃষ্টিতে দেখে না। যে কারণে চুরি করতে গিয়ে গণধোলাই খেয়ে মরলেও তাকে কেউ শহীদ বলে না, বা তার বীরত্বগাথা লেখে না। অপরদিকে বিভিন্ন ধারার চরমপন্থিরা অনেক ঘৃণিত কাজ করলেও এর পিছনে তাদের মূল্যবোধের ভিত্তির কারণে কাজগুলোকে সম্মানজনক মনে করে এবং মৃত সহযোদ্ধাদের মহান মহান খেতাব দেয়। অর্থাৎ, মূল্যবোধ যে নৈতিকতার মানদণ্ডে উতরাতে হবে তা নয়, মূল্যবোধ যেমনই হোক কাজ যদি সেটার অনুগামী হয় তাহলে তা একটা মাত্রার সন্তুষ্টি মানুষকে এনে দেয়।

তাই সুখি হতে হলে মাঝে মাঝেই ফিরে দেখা উচিত, জীবনের গতিপথ লালিত মূল্যবোধের সাথে এক পথে আছে কি না।  পারিপার্শ্বিকতার চাপে অজান্তেই অন্যপথে ছুটলে মূল্যবোধের সাথে অসঙ্গতি চুপিসারে তাসের ঘর ভাঙতে সিঁদ কেটে ঢুকে পড়বেই।  
